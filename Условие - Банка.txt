Банката на утрешният ден

Въведение в проекта:
Местна банка, вперила поглед в бъдещето, се свързва с вашият екип с молба
за съдействие. До ушите на оперативният директор е достигнал силно
преувеличен слух че вашите заложби като програмист на бази данни силно
надминават тези на напълно начинаещите в тази област.
Банката желае да разшири бизнес дейността си и за тази цел и трябва помощ
с разработката на решения свързани със системата и за съхранение на
информация.
Вашата задача е да създадете решение за нуждите на вашият клиент на
базата на неговите изисквания.

Архитектура на проекта:
Банката разполага със следната вътрешна структура.

Служители.
Всеки служител на банката се характеризира със следните основни данни
● Първо Име,
● Фамилия,
● Допълнително име за служители които имат повече от две имена.
● Адрес за кореспонденция,
● мобилен телефон
● електронна поща
● длъжност
● отдел
Допълнителна информация, някой служители имат ръководители,
ръководителя е началник на определени служители. Във всеки момент се
знае точно на кои от тях.

Отдели
Отделите са структурите в които работят служителите на банката, например
отдел Операции които се занимава с финансовите транзакции, отдел
Кредитен анализ, които оценява заявките за кредити и прочие.
Отделите се характеризират със следните основни данни
Название на отдела

Клиенти
Клиентите са кръвта на всяка една банка, или поне такъв е слогана в
главната канцелария. За вас те са просто редове в таблица, разбира се.
Всички клиенти се характеризират със следните основни данни.
● Първо Име,
● Фамилия,
● Допълнително име за служители които имат повече от две имена.
● Адрес за кореспонденция,
● мобилен телефон
● електронна поща
Всеки клиент има сметка в банката, задължително една, но може и много
повече. Сметката е произволно цяло число или набор от букви.
Задължително е сметките на всеки един клиент да бъдат уникални, не е
възможно да се съдържат двама клиенти с една и съща сметка.
Всяка сметка разполага с някакво количество пари.
Сметките винаги са в някаква валута, като по подразбиране при създаването
си, валутата е BGN ако друга не е упомената.

Задача:
Да се създаде исканата описана от банката структура, с помощта на
необходимите DDL заявки. Където е необходимо спазвайте
изискванията за първични и външни ключове.
Напълнете новосъздадените от вас таблици със значещи данни.
Данните ще са ви необходими за да тествате голяма част от заявките,
които ви предстои да напишете, така че е възможно да се наложи този
процес да се повтори неколкократно.
Не забравяйте клиентите често не знаят какво искат, така че е възможно да
се наложи промяна по структурата на таблиците които вече дефинирахте.




Бизнес заявки част 1

Клиентите ви са предоставили набор от изисквания които трябва да бъдат
изпълнени, за да може да се каже че системата е готова. Имплементирайте
изискванията под формата на SQL заявки / PL/SQL обекти или PLS/SQL
анонимни блокове.
Примерна заявка и нейното решение

1. Да се създаде листинг на имената на всички отдели в банката
2. Да се създаде листинга на месечните възнаграждения на всички
служители, в листинга е необходимо да присъстват двете имена на
служителя и неговата заплата
3. Да се създаде листинг на всички служители в банката в листинга
трябва да присъстват двете имена на служителите и новогенерирани
имейли, които да се състоят от конкатенирани първото и второ име на
служителя разделени с точка. Имената на служителите трябва да
бъдат с малки букви в имейла. Домейна на компанията е
bankoftomarow.bg
4. Намерете всички служители които банката дефинира като старши
служители. Старши служители са всички които работят в компанията от
5 години.
5. Намерете всички служители чиито първи имена започват с буквата S
6. Намерете всички чуждестранни служители. Чуждестранни са тези
служители които не са родени в България.
7. Намерете всички служители, чиито имена (първо / второ или
допълнително съдържат буквата l)




Бизнес заявки част 2
Работата до момента върви прекрасно, докато на дисплея на телефона ви не
се появява номера на вашият клиент.
В рамките на последната година банката е имала проблеми с контрола на
служителите ,които са извършвали дейността си в повече от един отдел.
Управата има нужда от механизъм с който да следи миграционните процеси в
дружеството, затова ви праща нов списък със задачи, с които да си изцапате
ръцете.
Да се реализира таблица за съхранение на данните за движението на
служителите между отдели.
Движение на служител между отдел представлява всяко едно преместване
на служител от един отдел в друг. Понастоящем всеки служител има
идентификатор указващ отдела в който е работил, но как можем да разберем
дали това е първият или последният отдел в който работи в момента.
Измислете начин да запазите историята на движението на даден служител
между отделите на банката.

1. Да се реализират примерни inserta в тази таблица
2. Да се реализира листинг на служителите, които са работили в повече
от един отдел в рамките на последните два месеца
3. Да се реализира листинг на служителите които са работили само в
един отдел откакто са част от структурата на компанията.




Бизнес заявки част 3

1. Намерете всички служители които имат заплата в интервала 2000 –
3000
2. Намерете всички служители които получават съответно 2500 / 3000 /
3500 / 5000
3. Намерете всички служители които нямат ръководител
4. Намерете всички старши служители които получават заплата по висока
от 5000 лв. Подредете ги в обратен азбучен ред, като се има предвид
тяхното първо име.
5. Намерете петимата най-високоплатени служители във всеки отдел.
Групирайте ги по отдели.
6. Намерете отдела или отделите, в които / които служителите
сумарно получават най-ниска заплата.
7.Намерете средната заплата във всеки отдел, групирайте по средна
заплата и отдел



Бизнес заявки част 4
Необходимо е да се погрижим и за нашите клиенти.
1. Да се изведат всички клиенти които имат сметки във валута. ( различна
от BGN )
2. Да се изведат всички клиенти които имат сметки с нулево парично
салдо. Напълно празни.
3. Да се добави название на сметката на всеки клиент. Названието на
сметката му, е името на клиента последвано от думата сметка и
валутата на сметката. Актуализирайте всички клиенти.



Функционална част
Банката започва да харесва работата, която вършите и възлага доста
сериозни задачи пред вас, които са дългосрочни:
1. Разработка на модул за добавяне, премахване, променяне и
извеждане (CRUD) на потребители (клиенти).
2. Разработка на модул за добавяне, премахване, променяне и
извеждане (CRUD) на сметки.
3. Разработка на модул за добавяне, премахване, променяне и
извеждане (CRUD) на карти.
4. Разработка на модул за добавяне, премахване, променяне и
извеждане (CRUD) на служители.
5. Да се имплементират нужните проверки.

6. Модулите трябва да бъдат организирани в пакети.
